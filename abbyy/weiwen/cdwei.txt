ئابدۇرەشىد خان  زامانىدا سۇلتان ئابدۇرەشىدخان  باشچىلىقىدىكى، قىدىرخان، ئاماننىساخان قاتارلىق سەنئەت پەرۋانىلىرى تەرىپىدىن ئۇيغۇر ئون ئىككى مۇقامىنى توپلاش، رەتلەش، تەتقىق قىلىشتىن ئىبارەت مۇقامشۇناسلىق؛ مۇقام تېكىستلىرىنى  توپلاش، رەتلەش، سىستېمىلاشتۇرۇشتىن ئىبارەت ئەدەبىياتشۇناسلىق ئىلمى پائالىيەتلىرى كەڭ كۆلەمدە قانات يايدۇرۇلغان. مۇزىكا-مۇقاملارىنى، توپلاش، رەتلەش، سىستېمىلاشتۇرۇش ياكى مۇقام تېكىستلىرىنى توپلاش تاللاش، رەتلەش ۋە سىستېمىلاشتۇرۇشلارنىڭ ھەممىسى تاللاش،  شاللاش، سېلىشتۇرۇش،  شاكاللارنى شاللىۋېتىپ جەۋھەرلەرنى    مۇئەييەنلەشتۈرۈشتىن ئىبارەت ئىلمىي ئەدەبىي تەنقىد پائالىيىتىنى ئالدىنقى شەرت قىلغان.
بۇ دەۋردە يەنە ئەلشىر نەۋائى ئەسەرلىرىنى كۆچۈرۈش، تارقىتىش ساقلاش ۋە مۇتالىئە قىلىش مەركەز قىلىنغان  ئەدەبىياتشۇ ناسلىق جۇش ئۇرۇپ راۋاجلانغان بولۇپ،  بۇ خىل پائالىيەت قويۇق ئەدەبىي تەنقىد خاراكتېرىنى ئالغان. بۇ دەۋردىكى يازغۇچى- شائىرلارمۇ ھەرخىل ژانىردىكى ئەسەرلىرىدە ئەدەبىي تەنقىد خاراكتېرى كۈچلۈك پوزىتسىيىلىرى ئارقىلىق  ئەينى دەۋردىكى ۋە ئىلگىرىكى دەۋرلەردىكى مۇنەۋۋەر ئەدەبىي ئەسەرلەر ۋە ئۇلارنىڭ ئاپتورلىرىغا تېگىشلىك باھالارنى بېرىپ تۇرغان. مەسىلەن، مىرزا ھەيدەر(كوراگان)«تارىخى رەشىدىي»  ناملىق ئەسىردە نەۋائى ھەققىدە مۇنداق ئۇچۇر قالدۇرغان:«  ئۇنىڭ ئەسلى ئۇيغۇر باخشىلىرىدىن بولۇپ، ئاتىسىنى كىچىككىنە باخشى دەپ ئاتىشاتتى، ئادەتتىكى كىشىلەردىن ئىدى». مىرزا ھەيدەر مەزكۇر ئەسىرىدە يەنە نەۋائىنىڭ بەدىئىي ئىجادىيىتىگە يۈكسەك باھا بېرىپ مۇنداق يازغان:« مىر ئەلىشىرنىڭ تەخەللۇسى (نەۋائى) دۇر.  ئۇنىڭدىن ئاۋۋال ۋە ئۇنىڭدىن كېيىن ھېچكىم تۈركىي تىلدا شېئىرنى  ئۇنىڭدىن كۆپرەك ۋە يۈكسەكرەك يازالىغان ئەمەس.  نەۋائى شېئىر سەنئىتىنىڭ ئۇستازىدۇرك ئۇنىڭ.

①«بۇيۈك  شائىر ئەلىشىر نەۋائى»، شىنجاڭ  خەلق نەشىرىياتى 2001-يىلى نەشرى، 27-بەت.
