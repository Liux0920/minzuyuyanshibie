nzouf dis zat duab yus, buad taid rongt beb gox juab ged druax dol. Ntuad nzuax nyaos dout lob shab guas jaix nyongs gus muab dleuk hlod zhif chab maux bleud ndraob, khuab yos zhif chab lik lunf, nghangt shab Zhongb Huax minx cux dlangl ros zhif chab, ceub lox Zhongb Gox lob ros shik dud nyaob ndax deb, baod zhenf Zhongb Huax minx cux dout mol daof jaix nyongs houd ndex, nyaob hod ndax deb zox ged shik dud uat nax nyaob drout lob qeut zhit zeux shub. Ceub nyaob dout ros drout Zhongb Huax minx cux njeuk dob ntuad rongt dex ghob zox jit rongt, shid ros uat zos Zhongb Huax dex ghob blangb bleud zhif chab dis hlod, zhif chab hlob hlangd, buad duad Zhongb Huax zox jit muax yol ghoud, dreuk jaix nyongs, mol uat ndex, muab dex shab guas hlangt jaix nyongs, hlangt gox juab, muax ros lex ros ndout tab muax nghet jaix nyongs ntuad nzuax sheud lol, maub Zhongb Gox nil nat dex zox jit zhif chab deus bangx zit zid gus zaik keuk ghob zox jit rongt tab ntuad nzuax shab guas jaix nyongs, sheud deut ndeuf yol gox juab tab dis ndas drout ndax deb ntuad nzuax deuf mol, ceub sheud Zhongb Huax zox jit yif huab mol rongt drout ndax deb, nghangt shab Zhongb Huax zox jit lob ros muax nbet drout ndax deb, ntuad
8