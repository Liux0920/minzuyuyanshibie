ᠪᠠᠰᠠ ᠶᠡᠬᠡ ᠰᠠᠯᠬᠢᠯᠠᠵᠤ ᠡᠬᠢᠯᠡᠪᠡ᠃  ᠢᠩᠭᠢᠭᠡᠳ ᠭᠡᠨᠡᠳᠲᠡ ᠡᠮᠦᠨ᠎ᠡ ᠡᠴᠡ ᠨᠢ ᠠᠷᠪᠢᠨ ᠮᠣᠷᠢ ᠤᠨᠤᠭᠰᠠᠨ  ᠬᠦᠮᠦᠨ ᠬᠦᠷᠴᠦ ᠢᠷᠡᠪᠡ᠃ ᠲᠡᠳᠡᠭᠡᠷ ᠬᠦᠮᠦᠰ ᠡᠨᠡ ᠪᠠᠭᠰᠢ ᠱᠠᠪᠢ ᠬᠤᠶᠠᠭᠤᠯᠠ ᠶᠢᠨ ᠳᠡᠷᠭᠡᠲᠡ ᠢᠷᠡᠭᠡᠳ᠄ ︽ᠲᠠᠨ ᠤ ᠬᠤᠶᠠᠷ ᠬᠠᠮᠢᠭ᠎ᠠ ᠠᠴᠠ ᠢᠷᠡᠪᠡ︖ ᠶᠠᠭᠤᠨ ᠳᠤ ᠶᠠᠪᠤᠵᠤ ᠪᠠᠢᠢᠬᠤ ᠪᠤᠢ︖︾ ᠭᠡᠵᠦ ᠠᠰᠠᠭᠤᠪᠠ᠃ ᠢᠩᠭᠢᠬᠦᠯᠡᠷ ᠪᠠᠭᠰᠢ ᠨᠢ ᠬᠠᠷᠢᠭᠤ ᠬᠡᠯᠡᠵᠠᠢ᠄ ︽ ᠪᠢᠳᠡ ᠬᠤᠶᠠᠭᠤᠯᠠ ᠡᠮᠦᠨ᠎ᠡ ᠡᠴᠡ ᠢᠷᠡᠯ᠎ᠡ᠂ ᠠᠢᠢᠯ ᠬᠡᠰᠦᠵᠦ ᠪᠠᠳᠢᠷ ᠪᠠᠷᠢᠵᠤ ᠶᠠᠪᠤᠭ᠎ᠠ ᠶᠠᠳᠠᠭᠤ ᠪᠠᠭᠰᠢ ᠱᠠᠪᠢ ᠬᠤᠶᠠᠭᠤᠯᠠ ᠪᠠᠢᠢᠨ᠎ᠠ᠂ ᠲᠠ ᠨᠠᠷ ᠶᠠᠭᠤᠨ ᠳᠤ ᠶᠠᠪᠤᠵᠤ ᠪᠠᠢᠢᠬᠤ ᠪᠤᠢ︾ ᠭᠡᠪᠡ᠃ ᠲᠡᠳᠡᠭᠡᠷ ᠬᠦᠮᠦᠰ᠄ ︽ᠪᠢᠳᠡ ᠪᠣᠯ ᠡᠨᠡ ᠭᠦᠷᠦ ᠶᠢᠨ ᠬᠠᠭᠠᠨ ᠤ ᠣᠷᠳᠣᠨ ᠤ ᠲᠦᠰᠢᠮᠡᠳ ᠪᠠᠢᠢᠨ᠎ᠠ᠂  ᠬᠠᠭᠠᠨ ᠤ ᠡᠷᠳᠡᠨᠢ ᠶᠢᠨ ᠰᠢᠷᠭ᠎ᠠ ᠶᠢ ᠬᠤᠯᠠᠢᠢᠭᠠᠴᠢ ᠳᠤ ᠠᠯᠳᠠᠭᠠᠳ ᠡᠷᠢᠵᠦ ᠶᠠᠪᠤᠵᠤ ᠪᠠᠢᠢᠨ᠎ᠠ᠂ ᠪᠠᠭᠰᠢ ᠲᠠᠨ ᠳᠤ ᠠᠷᠭ᠎ᠠ ᠪᠠᠢᠢᠨ᠎ᠠ ᠤᠤ︖︾ ᠭᠡᠪᠡ᠃ ᠪᠠᠭᠰᠢ ᠱᠠᠪᠢ ᠬᠤᠶᠠᠷ ᠡᠨᠡ ᠦᠭᠡ ᠶᠢ ᠰᠣᠨᠤᠰᠤᠭᠠᠳ᠄ ︽ᠤᠷᠢᠳᠤ ᠣᠷᠣᠢ ᠶᠢᠨ ᠦᠵᠡᠭᠰᠡᠨ ᠮᠣᠷᠢ ᠯᠠᠪ ᠮᠦᠨ ᠪᠠᠢᠢᠬ᠎ᠠ︾ ᠭᠡᠵᠦ ᠪᠣᠳᠣᠭᠠᠳ ᠪᠠᠭᠰᠢ ᠨᠢ᠄ ︽ᠬᠡᠵᠢᠶ᠎ᠡ ᠠᠯᠳᠠᠭᠰᠠᠨ ᠪᠤᠢ︖ ᠲᠥᠯᠭᠡ ᠪᠠᠷᠢᠵᠤ ᠦᠵᠡᠭᠰᠡᠨ ᠤᠤ︖︾ ᠭᠡᠬᠦᠯᠡᠷ᠂ ᠲᠡᠳᠡᠭᠡᠷ ᠬᠦᠮᠦᠰ᠄ ︽ᠠᠯᠳᠠᠭᠠᠳ ᠭᠤᠷᠪᠠᠨ ᠰᠠᠷ᠎ᠠ ᠪᠣᠯᠵᠣ ᠪᠠᠢᠢᠬᠤ ᠪᠥᠭᠡᠳ ᠭᠠᠵᠠᠷ ᠪᠣᠯᠭᠠᠨ ᠳᠤ ᠵᠠᠷ ᠥᠭᠴᠦ᠂ ᠵᠦᠭ ᠪᠣᠯᠭᠠᠨ ᠳᠤ ᠭᠠᠷᠴᠤ ᠡᠷᠢᠭᠰᠡᠨ ᠴᠤ ᠶᠡᠷᠦ ᠴᠢᠮᠡᠭᠡ ᠰᠤᠷᠠᠭ ᠠᠯᠠᠭ᠎ᠠ᠃ ᠬᠡᠴᠢᠨᠡᠭᠡᠨ ᠮᠡᠷᠭᠡᠨ ᠲᠦᠯᠭᠡᠴᠢ ᠶᠢ ᠵᠠᠯᠠᠵᠤ ᠲᠥᠯᠭᠡ ᠦᠵᠡᠭᠦᠯᠦᠭᠰᠡᠨ ᠴᠤ ᠲᠤᠰᠠ ᠪᠣᠯᠤᠭᠰᠠᠨ ᠦᠭᠡᠢ᠂ ᠪᠠᠭᠰᠢ ᠲᠠ ᠲᠥᠯᠭᠡ ᠪᠠᠷᠢᠳᠠᠭ ᠤᠤ︖︾ ᠭᠡᠪᠡ᠃ ᠢᠩᠭᠢᠬᠦ ᠳᠦ ᠪᠠᠭᠰᠢ ᠨᠢ ᠬᠡᠯᠡᠵᠠᠢ᠄ ︽ᠪᠢ ᠴᠤ ᠲᠥᠯᠭᠡ ᠪᠠᠭ᠎ᠠ ᠰᠠᠭ᠎ᠠ ᠮᠡᠳᠡᠳᠡᠭ ᠶᠤᠮ᠂ ᠭᠡᠪᠡᠴᠦ ᠮᠣᠷᠢ ᠶᠢ ᠠᠯᠳᠠᠭᠠᠳ ᠤᠳᠠᠭᠰᠠᠨ ᠲᠤᠯᠠ ᠣᠯᠳᠠᠬᠤ ᠳᠤ ᠪᠡᠷᠬᠡ ᠪᠠᠢᠢᠬ᠎ᠠ᠂ ᠭᠡᠰᠡᠨ ᠴᠤ ᠪᠢ ᠨᠢᠭᠡ ᠲᠤᠰᠠ ᠬᠦᠷᠭᠡᠵᠦ ᠦᠵᠡᠶ᠎ᠡ᠂ ᠲᠠ ᠨᠠᠷ ᠨᠠᠳᠠ ᠲᠦᠷᠭᠡᠨ ᠨᠢᠭᠡ ᠭᠠᠬᠠᠢ ᠶᠢᠨ ᠲᠣᠯᠤᠭᠠᠢ ᠴᠢᠨᠠᠵᠤ ᠠᠪᠤᠭᠠᠳ ᠢᠷ᠎ᠡ︾ ᠭᠡᠪᠡ᠃ ᠡᠭᠦᠨ ᠢ ᠰᠣᠨᠤᠰᠤᠭᠠᠳ ᠡᠳᠡᠭᠡᠷ ᠬᠦᠮᠦᠰ᠄ ︽ ᠶᠠᠮᠠᠷ ᠲᠦᠯᠭᠡᠴᠢ ᠭᠠᠬᠠᠢ ᠶᠢᠨ ᠲᠤᠯᠤᠭᠠᠢ ᠬᠡᠷᠡᠭᠯᠡᠳᠡᠭ ᠪᠤᠢ︾ ᠡᠨᠡ ᠪᠠᠷᠤᠭ ᠶᠠᠭᠤ ᠴᠤ ᠮᠡᠳᠡᠬᠦ ᠦᠭᠡᠢ ᠪᠠᠢᠢᠬ᠎ᠠ︾ ᠭᠡᠵᠦ ᠪᠣᠳᠤᠵᠠᠢ᠃ ᠭᠡᠪᠡᠴᠦ ᠡᠷᠳᠡᠨᠢ ᠶᠢᠨ ᠮᠣᠷᠢ ᠣᠯᠳᠠᠬᠤ ᠦᠭᠡᠢ ᠪᠤᠯᠢ ᠡᠳᠡᠭᠡᠷ ᠬᠦᠮᠦᠰ ᠠᠮᠢᠳᠤ ᠶᠠᠪᠤᠬᠤ ᠳᠤ ᠪᠡᠷᠬᠡᠲᠡᠢ ᠲᠤᠯᠠ ᠠᠷᠭ᠎ᠠ ᠪᠣᠰᠤ ᠨᠢᠭᠡ ᠭᠠᠬᠠᠢ ᠶᠢᠨ ᠲᠣᠯᠤᠭᠠᠢ ᠴᠢᠨᠠᠵᠤ ᠡᠨᠡ ᠪᠠᠭᠰᠢ ᠱᠠᠪᠢ ᠬᠤᠶᠠᠷ ᠲᠤ ᠠᠪᠴᠢᠷᠠᠵᠤ ᠥᠭᠪᠡ᠃ ᠪᠠᠭᠰᠢ ᠱᠠᠪᠢ ᠬᠤᠶᠠᠷ ᠬᠡᠳᠦᠨ ᠡᠳᠦᠷ ᠶᠠᠭᠤᠮ᠎ᠠ ᠣᠯᠵᠤ ᠢᠳᠡᠭᠰᠡᠨ ᠦᠭᠡᠢ ᠪᠣᠯᠬᠤᠷ ᠳᠡᠮᠡᠢ ᠤᠳᠠᠭᠰᠠᠨ ᠦᠭᠡᠢ ᠭᠠᠬᠠᠢ ᠶᠢᠨ ᠲᠣᠯᠤᠭᠠᠢ ᠪᠠᠨ ᠮᠥᠯᠵᠢᠵᠦ ᠭᠡᠳᠡᠰᠦ ᠪᠡᠨ ᠴᠠᠳᠬᠠᠵᠤ ᠠᠪᠤᠭᠠᠳ ᠭᠠᠬᠠᠢ ᠶᠢᠨ ᠲᠣᠯᠤᠭᠠᠢ ᠶᠢᠨ ᠶᠠᠰᠤ ᠪᠠᠨ ᠱᠠᠪᠢ ᠨᠢ ᠪᠠᠷᠢᠵᠤ ᠬᠠᠪᠰᠤᠭᠤᠯᠤᠭᠠᠳ ᠢᠷᠡᠭᠰᠡᠨ ᠵᠠᠮ ᠢᠶᠠᠨ ᠳᠠᠭᠠᠵᠤ ᠡᠮᠦᠨ᠎ᠡ ᠨᠢ ᠶᠠᠪᠤᠪᠠ᠃ ᠪᠠᠭᠰᠢ ᠨᠢ ᠨᠢᠭᠡ ᠶᠡᠬᠡ ᠨᠤᠮ ᠤᠩᠰᠢᠵᠤ ᠪᠠᠢᠢᠬᠤ ᠮᠠᠶ᠋ᠢᠭ ᠭᠠᠷᠭᠠᠭᠠᠳ ᠱᠠᠪᠢ ᠶᠢᠨ ᠢᠶᠡᠨ ᠠᠷᠤ ᠠᠴᠠ ᠳᠠᠭᠠᠵᠤ᠂ ᠲᠡᠳᠡᠭᠡᠷ ᠣᠯᠠᠨ ᠬᠦᠮᠦᠰ ᠠᠷᠤ ᠠᠴᠠ ᠨᠢ ᠳᠠᠭᠠᠵᠤ ᠭᠡᠨ᠎ᠡ᠃ ᠲᠡᠭᠡᠭᠡᠳ ᠨᠠᠷᠠ ᠰᠢᠩᠭᠡᠬᠦ ᠰᠢᠬᠠᠮ ᠳᠤ ᠰᠠᠶ᠋ᠢ ᠶᠢᠨ ᠠᠭᠤᠢ ᠶᠢᠨ ᠠᠮᠠᠨ ᠳᠤ ᠬᠦᠷᠴᠦ ᠡᠴᠢᠭᠡᠳ ᠱᠠᠪᠢ ᠨᠢ ᠳᠤᠲᠤᠭᠰᠢ ᠬᠠᠷᠠᠬᠤ ᠳᠤ ᠮᠣᠷᠢ ᠨᠢ ᠪᠠᠢᠢᠭᠰᠠᠨ ᠲᠤᠯᠠ ᠭᠠᠬᠠᠢ ᠶᠢᠨ ᠲᠣᠯᠤᠭᠠᠢ ᠪᠠᠨ ᠬᠠᠪᠰᠤᠭᠤᠯᠬᠤ ᠪᠡᠨ ᠵᠤᠭᠰᠤᠪᠠ᠃ ᠪᠠᠭᠰᠢ ᠨᠢ ᠬᠦᠷᠴᠦ ᠢᠷᠡᠭᠡᠳ ᠱᠠᠪᠢ ᠶᠢᠨ ᠢᠶᠡᠨ ᠠᠷᠤ ᠳᠤ ᠵᠣᠭᠰᠤᠵᠤ ᠰᠡᠮᠡᠭᠡᠷ ᠰᠤᠷᠠᠬᠤᠯᠠ ᠱᠠᠪᠢ ᠨᠢ ᠲᠤᠯᠤᠭᠠᠢ ᠪᠠᠨ ᠬᠦᠨᠳᠡᠢ ᠳᠣᠬᠢᠭᠰᠠᠨ ᠳᠤ ᠪᠠᠭᠰᠢ ᠨᠢ ᠡᠷᠳᠡᠨᠢ ᠶᠢᠨ ᠮᠤᠷᠢ ᠬᠡᠪ ᠢᠶᠡᠷ ᠪᠠᠢᠢᠬᠤ ᠶᠢ ᠮᠡᠳᠡᠵᠦ᠂ ᠲᠡᠳᠡᠭᠡᠷ ᠬᠦᠮᠦᠰ ᠲᠦ᠄ ︽ᠲᠠ ᠨᠠᠷ ᠡᠨᠡ ᠠᠭᠤᠢ ᠳᠤ ᠤᠷᠤᠵᠤ ᠦᠵᠡᠭᠡᠷᠠᠢ︕ ᠬᠠᠭᠠᠨ ᠨᠣᠶᠠᠨ ᠤ ᠡᠷᠳᠡᠨᠢ ᠶᠢᠨ ᠰᠢᠷᠭ᠎ᠠ ᠡᠨᠳᠡ ᠪᠠᠢᠢᠬᠤ ᠰᠢᠨᠵᠢᠲᠠᠢ︾ ᠭᠡᠵᠦ ᠬᠡᠯᠡᠬᠦ ᠳᠦ᠂ ᠲᠡᠳᠡᠭᠡᠷ ᠬᠦᠮᠦᠰ ᠢᠲᠡᠭᠡᠵᠦ ᠶᠠᠳᠠᠨ ᠳᠤᠷᠠᠲᠠᠢ ᠳᠤᠷ᠎ᠠ ᠦᠭᠡᠢ ᠲᠣᠳᠣᠭᠰᠢ ᠣᠷᠣᠵᠤ ᠦᠵᠡᠬᠦᠯᠡᠷ ᠦᠨᠡᠬᠡᠷ ᠬᠡᠳᠦᠨ ᠰᠠᠷ᠎ᠠ ᠡᠷᠢᠭᠡᠳ ᠮᠣᠬᠣᠭᠰᠠᠨ ᠮᠣᠷᠢ ᠨᠢ ᠮᠦᠨ ᠪᠠᠢᠢᠭᠰᠠᠨ ᠢ ᠦᠵᠡᠭᠡᠳ ᠪᠠᠶᠠᠷᠯᠠᠬᠤ ᠶᠢᠨ ᠶᠡᠬᠡ ᠪᠡᠷ ᠪᠠᠶᠠᠷᠯᠠᠵᠤ᠂ ᠡᠨᠡ ᠪᠠᠭᠰᠢ ᠱᠠᠪᠢ ᠬᠤᠶᠠᠷ ᠲᠤ ᠰᠦᠵᠢᠭᠯᠡᠵᠦ ᠮᠥᠷᠭᠦᠨ᠂ ᠲᠡᠳᠡᠨ ᠢ ᠠᠪᠴᠤ ᠬᠠᠭᠠᠨ ᠤ ᠳᠡᠷᠬᠡᠲᠡ ᠬᠦᠷᠪᠡ᠃ ᠢᠩᠭᠢᠭᠡᠳ ᠬᠠᠭᠠᠨ ᠳᠤ ᠡᠷᠳᠡᠨᠢ ᠶᠢᠨ ᠮᠣᠷᠢ ᠶᠢ ᠣᠯᠤᠭᠰᠠᠨ ᠤᠴᠢᠷ ᠶᠠᠪᠤᠳᠠᠯ ᠢ ᠲᠤᠭᠠᠴᠢᠨ ᠬᠡᠯᠡᠵᠦ ᠥᠭᠭᠦᠭᠰᠡᠨ ᠳᠦ ᠬᠠᠭᠠᠨ ᠴᠤ ᠶᠡᠬᠡᠳᠡ ᠪᠠᠶᠠᠷᠯᠠᠵᠤ᠂ ᠲᠡᠷᠡ ᠪᠠᠭᠰᠢ ᠱᠠᠪᠢ ᠬᠤᠶᠠᠭᠤᠯᠠ ᠶᠢ ᠬᠤᠷᠢᠮ ᠨᠠᠢᠢᠷ ᠪᠡᠯᠡᠳᠭᠡᠨ ᠲᠠᠢᠢᠯᠠᠵᠤ ᠭᠡᠨ᠎ᠡ᠃ ᠢᠩᠭᠢᠭᠡᠳ ᠲᠡᠳᠡ ᠬᠤᠶᠠᠭᠤᠯᠠ ᠳᠤ ᠭᠡᠷ ᠪᠠᠢᠢᠰᠢᠩ ᠴᠡᠪᠡᠷᠯᠡᠵᠦ ᠰᠠᠭᠤᠯᠭᠠᠪᠠ᠃
      ᠬᠡᠳᠦ ᠬᠤᠨᠤᠭᠰᠠᠨ ᠤ ᠳᠠᠷᠠᠭ᠎ᠠ᠂ ᠡᠨᠡ ᠪᠠᠭᠰᠢ ᠱᠠᠪᠢ ᠬᠤᠶᠠᠷ ᠴᠤᠬᠤᠮ ᠰᠠᠢᠢᠨ ᠲᠦᠯᠭᠡᠴᠢ ᠮᠦᠨ ᠡᠰᠡᠬᠦ ᠶᠢ ᠮᠡᠳᠡᠶ᠎ᠡ ᠭᠡᠵᠦ ᠪᠣᠳᠣᠭᠠᠳ ᠬᠠᠭᠠᠨ ᠨᠢ ᠬᠠᠷ᠎ᠠ ᠲᠣᠷᠭᠠᠨ ᠳᠡᠪᠡᠯ ᠡᠮᠦᠰᠴᠦ᠂ ᠬᠠᠲᠤᠨ ᠨᠢ ᠰᠡᠷᠡᠯ ᠲᠣᠷᠭᠠᠨ ᠳᠡᠪᠡᠯ ᠡᠮᠦᠰᠴᠦ᠂ ᠠᠪᠠᠬᠠᠢ ᠨᠢ ᠠᠯᠠᠭ ᠲᠣᠷᠭᠠᠨ ᠳᠡᠪᠡᠯ ᠡᠮᠦᠰᠦᠭᠡᠳ ᠭᠤᠷᠪᠠᠭᠤᠯᠠ ᠪᠠᠨ ᠪᠠᠭᠰᠢ ᠱᠠᠪᠢ ᠬᠤᠶᠠᠷ ᠤᠨ ᠰᠠᠭᠤᠵᠤ ᠪᠠᠢᠢᠬᠤ ᠭᠠᠵᠠᠷ ᠤᠷᠤᠭᠤ ᠶᠠᠪᠤᠵᠠᠢ᠃ ᠢᠩᠭᠢᠭᠡᠳ ᠣᠢᠢᠷᠠᠲᠤᠵᠤ ᠡᠴᠢᠭᠡᠳ ᠬᠠᠭᠠᠨ ᠨᠢ ᠬᠠᠲᠤᠨ ᠳ᠋ᠠᠭᠠᠨ ᠬᠡᠯᠡᠵᠠᠢ᠄ ︽ ᠡᠨᠡ ᠬᠤᠶᠠᠷ ᠴᠤᠬᠤᠮ ᠶᠠᠭᠤ ᠬᠢᠵᠦ ᠪᠠᠢᠢᠬᠤ ᠶᠢ ᠪᠢᠳᠡ ᠴᠤᠩᠬᠤᠨ ᠤ ᠭᠠᠳᠠᠨ᠎ᠠ ᠠᠴᠠ ᠨᠢ ᠦᠵᠡᠶ᠎ᠡ︾ ᠭᠡᠳ ᠲᠡᠳᠡ ᠭᠤᠷᠪᠠᠭᠤᠯᠠ ᠴᠤᠩᠬᠤᠨ ᠤ ᠬᠢᠨᠢ ᠳᠡᠷᠭᠡᠲᠡ ᠡᠴᠢᠬᠦᠯ᠎ᠡ ᠭᠡᠷ ᠲᠦ ᠪᠠᠭᠰᠢ ᠱᠠᠪᠢ ᠬᠣᠶᠠᠭᠤᠯᠠ ᠪᠠᠨ
